[{
    "title": "Därför sprider fladdermusen så många virus",
    "text": [
        "Corona-, ebola- och rabiesvirus är bara några av de virus som kommer från fladdermöss. Varför sprider just fladdermöss så många virus?",
        "Fladdermusen, som har levt i ungefär 64 miljoner år, är bland världens äldsta djur. Det kan jämföras med den moderna människan som bara levt i ungefär 200 000 år. De har haft mycket mer tid på sig att utveckla ett immunförsvar som gör att de kan bära på massor av virus utan att bli sjuka, än vad vi människor har.",
        "Hög ämnesomsättning är en av de egenskaper som tros ligga bakom deras välutvecklade immunsystem, skriver forskare i Nature, som sammanställt forskning på fladdermusens immunförsvar.",
        "Tidigare forskning visar även att fladdermöss har lägre inflammatorisk aktivitet, och saknar eller har en lägre aktivitet i vissa gener som kopplas till inflammation hos däggdjur. Dessutom har de mer av ett visst protein som reglerar kroppens immunförsvar.",
        "– Det som gör oss sjuka är ofta effekter av att vårt immunförsvar slår för hårt. Fladdermössens försvar drar på tillräckligt mycket för att viruset inte ska döda djuret men tillräckligt lite för att immunförsvaret inte ska göra dem sjuka, säger Åke Lundkvist, professor i virologi vid Uppsala universitet."
    ],
    "lix": 47,
    "surveyQuestion": "Vilket av dessa virus kommer vanligtvis inte från fladdermöss?",
    "surveyAnswers": [
        "Corona",
        "Ebola",
        "Rabies",
        "HIV"
    ]
}, {
    "title": "Spotifys nya patent – vill skräddarsy spellistor genom röstövervakning",
    "text": [
        "Spotify har registrerat patent för en teknik som ska möjliggöra för musiktjänsten att analysera användarnas röst och bakgrundsljud för att ge bättre musikrekommendationer.",
        "Intonation, betoning och talrytm är exempel på data som den nya tekniken ska kunna analysera, men även användarens känslomässiga tillstånd, kön, ålder och dialekt ska kunna ge underlag till skräddarsydda musikrekommendationer, skriver Pitchfork.",
        "Tanken är, enligt patentregistreringen, att i större utsträckning minska användarens behov att fatta medvetna beslut för att välja musik. ”Vad som behövs är ett helt nytt tillvägagångssätt för att samla in användarnas smakpreferenser”, heter det.",
        "Det står inte klart när, eller om ens om, den nya tekniken ska införas i tjänsten. Det är inte heller ovanligt att techbolag tar patent på teknik som i slutändan inte kommer ut på marknaden.",
        " – Om de skulle använda patentet på ett sätt som upplevs som integritetskränkande skulle det slå tillbaka mot dem hårt. Trenden bland användare är att bli mer och mer misstänksamma mot vad det stora techjättarna kan få reda på om oss och det är mycket, säger Alexander Norén, SVT:s techkorrespondent."
    ],
    "lix": 49,
    "surveyQuestion": "Vilket är exempel på data som den nya tekniken ska kunna analysera?",
    "surveyAnswers": [
        "Talrytm",
        "Puls",
        "Ögonfärg",
        "Fingeravtryck"
    ]
}, {
    "title": "Ny forskning: En fjärdedel av jordens arter av bin är försvunna",
    "text": [
        "En fjärdedel av jordens kända arter av bin har försvunnit de senaste 20 åren. Ett expanderat jordbruk är en av förklaringarna. ",
        "Argentinska forskare larmar nu att många bi-arter håller på att försvinna. I en nypublicerad studie har forskarna sammanställt inrapporteringar av observationer av vilda bin runt hela jorden sedan början av 1900-talet. ",
        "Datan, som finns tillgänglig i ett system som kallas Global biodiversity information facility, visar att 25 procent av alla kända arter med bin inte har synts till sedan 1990-talet. Många av arterna kan ha så få individer kvar att de helt enkelt inte längre observeras. Det gäller bland annat den patagoniska jättehumlan. ",
        "– Det är en stark varningssignal att vi förlorar våra bin. Förstör vi för bina så förstör vi för oss själva, eftersom de bidrar med pollinering av våra jordbruksgrödor. Försvinner de, tar vi bort möjlighet att odla mat, säger Riccardo Bommarco, professor i lantbruksentomologi vid Sveriges lantbruksuniversitet."
    ],
    "lix": 44,
    "surveyQuestion": "Hur många procent av de kända bi-arterna uppskattas ha försvunnit sedan 1900-talet?",
    "surveyAnswers": [
        "15%",
        "25%",
        "35%",
        "45%"
    ]
}, {
    "title": "Första grodan hittad på Antarktis",
    "text": [
        "Två små fossilerade ben, ett från skallen och ett höftben visar nu för första gången att det har funnits grodor på Antarktis. De levde för 40 miljoner år sedan i ett klimat som var mycket varmare än vad det är idag.",
        "- Det är två pyttesmå benbitar av en groda, och det visar att grodor har funnits på jordens alla kontinenter, säger Thomas Mörs som är paleontolog vid Naturhistoriska riksmuseet.",
        "Thomas Mörs gjorde upptäckten tillsammans med en grupp argentinska och schweiziska paleontologer på den antarktiska ön Seymour och de presenterar sina resultat i veckans Scientific Reports.",
        "Grodan tillhör familjen Calyptocephalellidae och har sina närmaste nu levande släktingar i de chilenska Anderna. Där är det nu ungefär samma klimat som det var på den ön Seymour för 40 miljoner år sedan. Under den kallaste månaden var det då i genomsnitt 4 grader varmt och under den varmaste 14 grader varmt.",
        "Dessutom har grodan också nu levande släktingar i Australien.",
        "- För 40 miljoner år sedan var Antarktis en del av kontinenten Gondwana som då bestod av Sydamerika, Antarktis och Australien, säger Thomas Mörs."
    ],
    "lix": 51,
    "surveyQuestion": "Vilket djur var det de fossiliserade benen hade tillhört?",
    "surveyAnswers": [
        "Groda",
        "Orm",
        "Pungdjur",
        "Fågel"
    ]
}, {
    "title": "Efterfrågan på batterier kommer tiodubblas",
    "text": [
        "I västvärlden pågår just nu en omvälvande förändring med mycket mer sol- och vindkraft i systemen. Det ökar också behovet av lagring. I Sverige satsar man både på traditionella litiumjonbatterier och på vätgas. ",
        "En ny rapport förutspår en tiodubblad ökning på efterfrågan av litiumjonbatterier till år 2030. ",
        "- Idag är behovet på cirka 200 gigawattimmar, men om 10 år kommer det ligga på cirka 3 000 gigawattimmar, säger Peter Carlsson, vd på företaget Northvolt som bygger en jättefabrik utanför Skellefteå.",
        "Övergången till förnybara elkällor ställer högre krav på batterierna.",
        "Vattenfall driver till exempel ett projekt i Wales i Storbritannien där man använder batterier för att hålla jämn spänning och frekvens från en vindkraftpark.",
        "Men lagret klarar bara att buffra el under mycket korta perioder.",
        "- Det är stötar på sekunder och minuter som möter små förändringar i nätet i stället för att man ska behöva dra på effekt i ett kolkraftverk, som de fortfarande använder i Storbritannien, säger Sandra Grauers Nilsson."
    ],
    "lix": 50,
    "surveyQuestion": "Hur många gigawattimmar uppskattades behovet av lagrad el att vara om 10 år?",
    "surveyAnswers": [
        "500",
        "1 000",
        "3 000",
        "5 000"
    ]
}, {
    "title": "Ny kärnkraft kan ge el i tusentals år",
    "text": [
        "På Chalmers tekniska högskola i Göteborg forskar kärnkemister på hur man kan göra nytt bränsle från använt kärnavfall. Atomsoporna består av tunga och radioaktiva ämnen som plutonium, americium, curium och neptunium.",
        "- Vi vill ta den här högen som fortfarande är klyvbar och göra nytt bränsle av det. Det kommer inte att vara möjligt att bli helt självförsörjande men vi kan köra i rätt många tusen år, säger Christian Ekberg som är professor vid institutionen för kärnkemi i Göteborg.",
        "Han håller upp en liten uranpellet i sin hand.",
        "- Som man kör kärnkraften idag kan man få lika mycket energi ur den här som om man skulle elda 800 liter olja. Men om vi skulle köra generation-fyra system skulle vi kunna utvinna motsvarande 64 000 liter olja, säger Christian Ekberg.",
        "Det är bara några procent av uranet i pelleten som blir energi och en stor del omvandlas till tunga och radioaktiva ämnen som plutonium.",
        "I dag förvaras det svenska kärnavfallet i mellanlagringen i Oskarshamn i väntan på att slutförvaras i urberget utanför Forsmark. Om vi bygger ut den fjärde generationens kärnkraft kan avfallet i stället bli bränsle."
    ],
    "lix": 50,
    "surveyQuestion": "Från vilket lärosäte kommer de kärnkemisterna som nämns i artikeln?",
    "surveyAnswers": [
        "Chalmers Tekniska Högskola",
        "Lunds Tekniska Högskola",
        "Kungliga Tekniska Högskolan",
        "Luleå Tekniska Universitet"
    ]
}, {
    "title": "Impulsiva människor spenderar mer tid på mobilen",
    "text": [
       "Nu säger sig tyska forskare kunna visa på vilket sätt som mobilanvändande och beroendeproblematik hänger ihop. En ny studie visar att impulsiva människor som föredrar korta och snabba belöningar lägger mer tid på sociala medier och spel.",
       "I denna studie analyserade forskare hur 101 personer använt sina mobiltelefoner de senaste sju till tio dagar tillbaka. Genomsnittanvändningen låg på fem till nio timmar om dagen. Och de som föredrog snabba och mindre belöningar använde sociala medier och spel betydligt mer.",
       "Att vara beroende av mobilen kan likna annan beroendeproblematik där man föredrar snabb belöning trots sämre resultat på sikt.",
       "Det saknas studier på hur mobilanvändande påverkar människor under längre tid. Men Anders Håkansson tycker inte att man kan skylla allt på mobilerna.",
       "– Det är inte mediet som är problemet utan det är vad man gör med det. Det hade till exempel varit en annan sak om man suttit och läst en bok på mobilen i flera timmar." 
    ],
    "lix": 40,
    "surveyQuestion": "Hur många timmar rapporterade studien att genomsnittsanvändningen mobiltelefoner låg på?",
    "surveyAnswers": [
        "2 till 6 timmar",
        "3 till 7 timmar",
        "4 till 8 timmar",
        "5 till 9 timmar"
    ]
}]